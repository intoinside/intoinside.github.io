---
layout: post
title: Dev-env build
---

Ciao a tutti! Oggi vi propongo un post che forse doveva arrivare ben prima...
ma tant'è...

Oggi descriverò il mio personale ambiente di sviluppo, sul quale creo tutte le
applicazioni e giochi per il C64 e sul quale creo i listati degli altri post.

Gli elementi che vedremo saranno:
* Visual Studio Code &#x1F534;
* JDK &#x1F534;
* Kick Assembler &#x1F534;
* Kick Assembler 8-Bit Retro Studio Extension &#x1F534;
* Vice emulator &#x1F534;
* C64DebuggerGUI &#x1F535;
* SpritePad &#x1F7E0;
* CharPad &#x1F7E0;
* Account GitHub &#x1F7E1;
* GitHub Pull Requests and Issues Extension &#x1F7E1;
* Account Circle.Ci &#x1F7E2;
* Gradle Build &#x1F7E2;

Gli elementi con il simbolo &#x1F534; sono da considerarsi come il minimo
necessario per l'ambiente di sviluppo.

Gli elementi del gruppo &#x1F7E0; sono utili per la creazione di un nuovo set
di caratteri, di una mappa oppure per la creazione di sprites.

Gli elementi del gruppo &#x1F7E1; consentono di interfacciare l'ambiente con
GitHub al fine di poter gestire il versionamento (ed eventualmente la
condivisione del codice sorgente in pubblico, gestione delle issue ecc...).

Gli elementi del gruppo &#x1F7E2; consentono di collegare la repository su
GitHub ad una pipeline CI/CD su Circle.Ci. L'attivazione di questa opzione
richiede ovviamente la creazione della repository su GitHub.

## Ambiente di lavoro base &#x1F534;

L'ambiente di lavoro base per lo sviluppo si compone di un editor (VS Code), 
di un assembler (KickAssembler, che a sua volta necessita di un JRE o JDK per
funzionare), l'estensione Kick Assembler 8-Bit Retro Studio che facilita la
scrittura del codice e aggiunge alcune scorciatoie molto utili per lo sviluppo 
e, infine, di un emulatore su cui vedere i frutti del proprio lavoro (Vice).

A questa serie di elementi, aggiungo anche un debugger (C64DebuggerGUI che ho 
indicato con &#x1F535;) che, ammetto essere un applicativo piuttosto complicato
da digerire, può tornare utile per capire come si sta comportando il nostro
programma.

###  Visual Studio Code
Per prima cosa si procede all'installazione, per chi non lo avesse già, 
dell'IDE, cioè di Visual Studio Code (https://code.visualstudio.com/). 
L'IDE (Integrated Development Environment) è il software che consente di 
scrivere il codice sorgente della nostra applicazione.

![Visual Studio Code da Wikipedia](https://upload.wikimedia.org/wikipedia/commons/thumb/e/e9/VS_Code_%28Insiders%29.png/640px-VS_Code_%28Insiders%29.png)

In precedenza ho utilizzato Sublime Text ma ho cambiato da un po' per la 
migliore facilità di utilizzo data dalle estensioni disponibili.

### KickAssembler
Al termine dell'installazione dell'IDE, possiamo procedere a installare 
l'assembler che prende il nostro codice sorgente e genera i file da lanciare
nell'emulatore. Il nostro assembler si chiama KickAssembler ma, per funzionare,
è prima necessario installare Java. 

Quindi, come prima cosa, si installa il JDK scaricabile a [questo indirizzo](https://www.oracle.com/java/technologies/downloads/).

Successivamente si può procedere all'installazione di KickAssembler, da [questo link](http://theweb.dk/KickAssembler/KickAssembler.zip)
si scarica l'ultima versione disponibile.
Dopo aver scaricato l'archivio, lo si deve decomprimere in una cartella, ad 
esempio *C:\C64\Tools\KickAssembler\\*.
Per verificare che l'operazione è stata eseguita correttamente, nella cartella
sopraindicata, dovrà essere presente il file KickAss.jar - e altri file).

Se l'installazione di KickAssembler è andata a buon fine, si può procedere con
l'estensione per Visual Studio Code. 
E' sufficiente ricercare l'estensione *Kick Assembler 8-Bit Retro Studio* nello store

![Estensione per VsStudioCode](/resources/kick-assembler-extension.png)]
